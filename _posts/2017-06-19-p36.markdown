---
layout:     post
title:      "تغذیه 6"
subtitle:   "خوراکی هایی که نفخ آور است "
date:       2017-06-19 16:25:00
author:     "قاسمی"
header-img: "img/images.jpg"
catalog: true
tags:
 یاغفار 
---

اکثر افراد تجربه نفخ را به خاطر تغییرات رژیم غذایی، عدم تحمل مواد غذایی، دشواری هضم یا برخی مشکلات پزشکی تجربه میکنند.
حتی ممکن است برخی مواد غذایی مفید مانند غذاهای پرفیبر منجر به بروز نفخ شوند بنابراین مصرف آنها باید محدود و به آرامی باشد. در صورت تجربه نفخ شدید، مصرف گروه های غذایی زیر را می توانید محدود کنید:

سبزی ها
:
حاوی قندی هستند که منجر به بروز نفخ می شود. در این میان سبزیجات خانواده پیاز فروکتوز دارند و خانواده کلم و مارچوبه حاوی قندی به نام رافینوز هستند. این قندها بعد از فعل و انفعال در دستگاه گوارش منجر به نفخ می شوند. علاوه بر این، سبزیجاتی مانند نخود فرنگی که فیبر آنها قابل حل است، موجب تولید گاز در روده بزرگ می گردند. آن دسته از سبزیجات که فیبر موجود در آنها حل نمی شود، منجر به بروز نفخ نخواهند شد

.
میوه ها

:
برخی از میوه ها حاوی قندی به نام سوربیتول هستند. این قند، باعث گازهای گوارشی می شود و در میوه هایی آلو سیاه، سیب، هلو و گلابی وجود دارد. همچنین آدامس های بدون شکر و مواد غذایی که برای شیرین کردن آنها از همین قند استفاده می شود نیز دارای این خاصیت هستند.

غذاهای نشاسته دار
:
نشاسته حاوی مقادیر زیادی کربوهیدرات است. قرار گرفتن کربوهیدرات در دستگاه گوارشی و طی شدن فرآیند هضم آن، منجر به ایجاد گاز در روده بزرگ خواهد شد. در این میان، گندم و به طبع آن، نان و ماکارونی از عوامل نفخ روده بزرگ هستند. همچنین سیب زمینی و ذرت هم در تولید گازهای روده بزرگ موثر هستند
.

لبنیات:

حاوی قندی به نام لاکتوز هستند و این قند در فرآیند گوارشی منجر به تولید گاز خواهد شد. حتی دستگاه گوارشی شما در صورتی که آنزیم لاکتاز را به اندازه کافی در اختیار نداشته باشد، با این دسته از موادغذایی مشکل خواهد داشت. شیر، بستنی و پنیر منجر به تولید گاز در روده بزرگ خواهد شد

.
جوی دو سر
:
مقادیر زیادی فیبر کاهش دهنده کلسترول دارد اما به سبب اینکه این فیبر به راحتی حل شدنی است، خوردن آن منجر به تولید گازهای روده بزرگ می شود. در صورتی که می خواهید از فواید جو بهره ببرید، بهتر است که آن را کم کم به رژیم غذایی خودتان اضافه کنید.


لوبیا
:
لوبیا حاوی رافینوز، همان قند موجود در سبزیجات است و این قند در فرآیند گوارشی گاز زیادی را تولید می کند. علاوه بر این، لوبیا حاوی فیبری است که به راحتی حل می شود و این موضوع هم تولید گاز را دو چندان می کند. پس از این به بعد هنگام خوردن لوبیا کمی بیشتر دقت کنید و به جز میزان مصرف لوبیا، به دیگر موادغذایی تولید کننده گاز که به همراه آن مصرف می کنید نیز توجه کنید.


نوشیدنی های گازدار
: 
فروکتوز موجود در نوشابه ها که برای شیرین کردن از آن استفاده می شود، موجب به تولید گاز در روده بزرگ نیز خواهد شد.
منبع:salamatnews.com
