---
layout:     post
title:      "تداخل غذایی"
subtitle:   "تأثیرات مصرف مواد غذایی باهم"
date:       2017-09-2 9:00:00
author:     "قاسمی"
header-img: "img/images.jpg"
catalog: true
tags:
 سلام علیکم 
---

مصرف همزمان برخی موارد با هم باعث تولید اخلاط خام در بدن شده و تولید بیماری کرده، مثلاً مصرف ماست با هر نوع و هر مقدار گوشت باعث لکه های پوستی و مصرف سرکه یا انواع شور و ترشی که با سرکه ساخته می شود همراه با برنج باعث کولیت و درد شکم می شود

یک کارشناس طب سنتی غذاهایی که خوردن آنها با همدیگر ممنوع است، را تشریح کرد.

سید جواد علوی درباره غذاهایی که اجتماعشان با همدیگر ممنوع است، اظهار داشت: مصرف لبنیات با گوشت سفید (مرغ ،ماهی و…) مصرف تخم مرغ و ماهی به دلیل اختلاف در مزاج انسان‌ها، احتمال بروز بیماری‌هایی مانند جزام (خوره)، فالج، نقرس، بواسیر، قولنج، درد دندان و امراض رطوبتی می‌شود.

به گفته وی مصرف سرکه و حلیم، مصرف لبنیات و ترشیجات باعث انجماد شیر در معده می‌شود، مصرف پنیر و ماست چکیده، پنیر و بادام، سرکه و عدس یا سرکه و ماش و سرکه و ماست، باعث لکه و پیسی در پوست صورت می‌شود.
این کارشناس طب سنتی ادامه داد: مصرف ماست و ترب، شیر برنج و سویق(آردگندم) که باعث قولنج و بروز نفخ در بدن می‌شود. مصرف انار و حلیم(هریسه) که باعث گرفتگی در مویرگ‌ها می‌شود. مصرف خربزه و عسل که باعث سنکوب شدن و سایر امراض می‌شود.
علوی عنوان کرد: مصرف خربزه و مویز یا خربزه و انبه نیز مناسب نیست، مصرف کله گوسفند و انگور به علت تشدید لزوجیت و بلغمیت (مزاج سرد و تر) ممنوع است و خوردن اغذیه گرم و سرد با هم، و همچنین خوردن غذاهایی که دارای طبیعت سرد هستند و در نهایت خوردن غذاهایی که دارای طبیعت گرم هستند و همچنین خوردن غذاهای نفخ آور به همراه اغذیه نفخ آور ممنوع است
.
خوردن غذاهایی که بر روی غذاهای قبلی ممنوع است

وی گفت: خوردن سرکه بعد از برنج غذاهای نفخ آور، لزج ،گس، لطیف (ماهی ،شیر و هندوانه) و سنگین به ترتیب بر روی غذاهای نفخ آور، لزج ،گس ،لطیف وسنگین خورده شده مناسب نیست.
این کارشناس طب سنتی با بیان اینکه آشامیدن آب سرد بعد از غذاهای گرم یا بعد از استحمام مفید نیست، افزود: آشامیدن آب سرد بعد از خوردن میوه‌ها به خصوص میوه‌های سرد مانند خربزه و هندوانه باعث تولید سم در بدن می‌شود.
علوی بیان کرد: آشامیدن آب گرم بعد از غذای شور، آشامیدن آب سرد هنگامی که معده خالی باشد مثلاً ناشتا، خوردن ترشی بعد از شیرینی، آشامیدن آب سرد بعد از ورزش و ریاضت و حرکات سنگین، خوردن خربزه و هندوانه بر روی آب گوشت و گوشت‌ها باعث سنگینی و بروز امراض متعدد می‌شود.
وی ادامه داد: آشامیدن آب سرد و بلافاصله خوابیدن، آشامیدن آب بلافاصله پس از صرف غذا به خصوص در سرد مزاج‌ها، آشامیدن آب در هنگام غذا خوردن، آشامیدن آب سرد بدون توقف احتمال آن را دارد که امراض متعددی رخ دهد، از آن جمله اگر سردی آن به قلب برسد به علت انطفاع حرارت غریزی احتمال سکته خواهد بود. همچنین، اگر به کبد برسد موجب بیماری استثقاء خواهد بود. اگر سردی آن به مغز برسد موجب استرخاء و سستی اعضا (ام اس) خواهد بود. و همچنین اگر سردی آن به آلات تنفس و صوتی برسد باعث اختلال در عملکرد اعضای مذکور خواهد شد.
این کارشناس طب سنتی خاطرنشان کرد: آشامیدن آب بعد از خوردن غذاهای ترش، شیرین و مصرف آب بعد از خوردن ادویه اسهال آور است، همچنین، آشامیدن آب سرد بعد از غذا و بعد از شیرینی‌ها باعث آسیب رساندن به دندان‌ها و افتادن زودرس آنها می‌شود.


بنابراین از خوردن هم زمان مواد غذایی که در ذیل به آن اشاره شده است، جداً خودداری کنید.

1- خربزه و عسل
2- ماست و هر نوع گوشت یا غذای گوشتی
3- کله پاچه و انگور
4- پنیر و بادام
5- شیر و میوه‌های تازه
6- شیر و تخم مرغ
7- شیر و مواد غذایی ترش و شور
8- شیر و حبوبات
9- شیر و ترب
10- شیر و سبزیجات خام
11- شیر و شربت خرما
12- شیر و گوشت
13- شیر و ماهی تازه
14- تخم مرغ و ماهی تازه
15-  سرکه یا انواع شور و ترشی که با سرکه ساخته می‌شود به همراه برنج
16- سرکه یا انواع شور و ترشی که با سرکه ساخته می‌شود به همراه ماش
17- سرکه یا انواع شور و ترشی که با سرکه ساخته می‌شود به همراه حلیم
18- انار و حلیم
19- فراوردهای لبنی و ترشیجات
20- فراوردهای لبنی و انواع آلو

ضمناً به گفته متخصصان طب سنتی خوردن خربزه یا هندوانه به همراه وعده‌غذایی و همچنین خوردن گوشت خام نیز می‌تواند امراض جدی در پیش داشته باشد.
