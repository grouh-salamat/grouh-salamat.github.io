---
layout:     post
title:      "سحرخیزی"
subtitle:   "سحر خیزی وفواید بسیار آن "
date:       2017-08-30 11:300:00
author:     "قاسمی"
header-img: "img/images.jpg"
catalog: true
tags:
 سلام علیکم 
---


 
سحرخیزی فواید بسیاری در بر دارد

آیا احساسی که از بیدار شدن در صبح زود دارید آمیخته ای از دوست داشتن و نفرت است؟ جواب بیشتر مردم به این سوال مثبت است.

سحرخیزی فواید بسیاری در بر دارد. دانستن فواید سحر خیزی ، انگیزه لازم برای صبح زود از خواب بیدار شدن را به شما می دهد.

<h3>فواید سحرخیزی:</h3>

1- <h3>سلامتی</h3>

سحرخیزی پایه زندگی سالم است. بدن انسان طوری طراحی شده است که هماهنگ با طبیعت عمل کند. روز را به تلاش وکوشش وشب را به استراحت بپردازد . ولی اغلب اینگونه عمل نمی‌کنیم و حتی گاهی اوقات کل شب بیداریم و روز‌ها تا نزدیک  ظهر می‌خوابیم. تمام این‌ها عادات بدی هستند که به سلامتی ما ضربه می‌زنند، ما مdبایست طبق طبیعت خود رفتار کنیم و سحرخیز باشیم.
مطمئناً ایجاد تغییرات اساسی در برنامه خواب آسان نیست و حتی مقداری استرس زاست. بنابراین باید سعی کنید هر روز مقداری زود‌تر از خواب برخیزید و این کار را به طور مستمر انجام دهید تا بصورت عادت درآید، بدین ترتیب می‌توانید سحرخیز باشید.

2- <h3>مدیریت زمان</h3>
هر روز صبح زود از خواب برخیزید و به زودی درمی یابید که به فرد متفاوتی تبدیل شده‌اید. فردی با اعتماد به نفس بیشتر و مؤثر‌تر. سحرخیزی انرژی شما را در طول روز افزایش می‌دهد. زمانی که ساعت زنگ می‌زند، از رختخواب بیرون بیایید و هیچگاه زنگ ساعت را برای دقایق بعدی تنظیم ننمایید. این بد‌ترین کار برای بدست آوردن عادت سحرخیزی است  .
برنامه پیشنهادی برای مدیریت زمان : 
الف-نگاه به قرآن، تلاوت قرآن، حفظ قرآن و اساسا هر گونه ارتباط با قرآن داشته باشیم  
ب- حداقل 10 دقیقه ورزش کنیم
ج- حداقل 5 دقیقه کتاب بخوانیم
د- با آرامش صبحانه بخوری

3- <h3>استفاده از فرصت ها</h3>
به مزیت‌هایی فکر کنید که با سحرخیزی بدست می‌آورید، حتی اگر کوچک باشند. دوست ندارید در ترافیک صبحگاهی بمانید؟ یا شاید از مشاهده طلوع آفتاب لذت می‌برید….. فقط سحرخیز باشید و از فرصت‌ها استفاده کنید.

4- <h3>در زمان حال زیستن</h3>
حال به اموری بیاندیشید که تا آخرین لحظات انجام آن‌ها را به تعویق می‌اندازید. این امور در ساعات اولیه روز نیز قابل انجامند. آیا وزن اضافه کرده‌اید و برای رفتن به سالن ورزشی فردا را در نظر گرفته‌اید؟ ولی تاکنون چند بار این تصمیم خود را فردای آن روز عملی کرده‌اید؟ صبح‌هایتان را در بیرون از منزل بگذرانید و می‌بینید به سرعت اضافه وزنتان از بین می‌رود. اگر رفتن به سالن ورزشی  را دوست ندارید، کاری را انجام دهید که مورد علاقه‌تان است مثلا در هوای آزاد و تازه پیاده روی کنید.

5- <h3>به حقیقت پیوستن آرزوها</h3>
هر فرد آرزوی انجام کارهای زیادی را دارد که هیچگاه وقت کافی برای انجام آن‌ها به دست نمی‌آورد. با سحرخیزی زمانی بدست می‌آورید تا آرزوهای خود را عملی کنید. می‌توانید یادگیری زبان‌های خارجی را آغاز کنید، شروع به نوشتن کنید و یا به تفریحاتی بپردازید که از مدت‌ها پیش زمانی برای آن‌ها نداشته‌اید. به یاد داشته باشید که چقدر انجام کارهای مورد علاقه‌تان مفرح و سرگرم کننده است.

<h2>پنج راه حل آسان برای سحرخیزی</h2>

1- باید از شب شروع کنید
اغلب مطالعات نشان داده است که سطح انگیزه افراد با نوع خواب آنها در ارتباط است..

یکی از روش هایی که می توان بر این مشکل(عدم انگیزه لازم ) غالب شد آن است که انسان برای زمان قبل از خوابیدن خود برنامه ریزی کند. عاملی که باعث می شود کیفیت خواب و استراحت شما بهبود پیدا کند. در ادامه این مطلب شما با روش هایی آشنا می شوید که کارآفرینان موفق برای به خواب رفتن و داشتن یک خواب خوب از آن استفاده می کنند.

مقدار مصرف روزانه چای و کافئین خود را محدود کنید
 با انجام این کار دیگر شب ها احساس بی خوابی نمی کنید و خواب بهتری هم دارید.

از تجهیزات الکترونیکی دوری کنید
آیا می دانستید که روشنایی صفحه تلفن همراه، تبلت یا کامپیوتر همراه (لپ تاپ) شما قبل از خوابیدن می تواند تاثیر منفی بر عادات خواب شما بگذارد.
کتاب بخوانید
بیشتر علما و دانشمندان   هر شب قبل از خواب عادت داشتند حداقل  یک ساعت مطالعه کنند . (کتاب های مورد علاقه: شامل زندگینامه ها، کتاب های تاریخی و نشریات و مقالات فرهنگی .)

ایجاد محیطی که خوابیدن را در شما تحریک کند نیز سودمند است. برای مثال اتاق خواب خود را تا حد امکان تاریک کرده، صفحه ساعت هشدار دهنده را از جلوی چشمان خود دور کنید
2- با خود فکر کنید چرا سحرخیزی برای شما اهمیت دارد
اگر انسان به اهمیت تغییر واقف نباشد، ایجاد هر نوع تغییر در زندگی اش مشکل خواهد بود پس باید از خودتان بپرسید: چرا زود بیدار شدن برای شما مهم است؟ چرا می خواهید از صبح خود بیشتر استفاده کنید؟ آیا به این مسئله اعتقاد دارید که ایجاد یک برنامه کامل صبحگاهی و تبعیت از آن برای شما سودمند است ؟ که انجام آن باعث خوشحالی  و در نتیجه اعتماد به نفس شما را بهبود می بخشد و انرژی لازم برای گذراندن روزتان را فراهم می کند؟ یا شاید فکر می کنید اگر قبل از طلوع آفتاب از خواب بیدار شوید برای انجام کارهایی که به شما احساس رضایت و آرامش می دهند مثل مطالعه، نوشتن یا ... وقت لازم را پیدا می کنید؟

هر گاه برای شما این نکته روشن شد که چرا می خواهید صبح ها زودتر از خواب بیدار شوید، به این نکته نیز پی خواهید برد که تغییر کار ساده ای است.
سحرخیزی پایه زندگی سالم است‎
3- (دکمه چرت زدن )ساعت را مرتب فشار ندهید
شما به عنوان نمونه در یک روز صبح چند بار دکمه چرت زدن یا  ساعت خود را می زنید؛ یک بار، دو بار، پنج بار، یا بیشتر؟ هر چند ممکن است به نظر برسد چند دقیقه بیشتر خوابیدن با هر بار خاموش کردن صدای زنگ ساعت چیز خوبی است اما باید بدانید که اینطور نیست. فشردن دکمه چرت زدن باعث خسته شدن بیشتر شما شده، سیکل خواب را بر هم می زند و باعث می شود تا طی روز، کارهای خود را با اکراه انجام دهید.

از این گذشته، هنگامی که این دکمه اولین قدمی باشد که در صبح برمی دارید، شما در واقع روز خود را با به تعویق انداختن کارها شروع کرده اید. انجام این کار به ناخودآگاه به ذهن شما این پیغام را ارسال خواهد کرد که شما حتی آنقدر اعتماد به نفس ندارید که صبح از رختخواب خود بلند شوید. باید گفت این کار نمی تواند آغاز گر یک روز خوب باشد.

پس به نظر شما چگونه می شود از عادت چند دقیقه خواب بیشتر خلاص شد؟ فرض کنید ساعت یا تلفن همراه خود را دور ازمحل خود گذاشته و مجبور هستید برای خاموش کردن زنگ هشدار آن از جای  خود بلند شوید.

4- فرآیند بیدار شدن صبحگاهی خود را تغییر دهید
تلاش کنید تا در صبح خود یک تحول بنیادی ایجاد کنید، برای مثال با بیدار شدن در ساعت 4 صبح. معمولا اگر عادت دارید تا ظهر بخوابید، این کار می تواند یک فرآیند دشوار باشد.

شما با ایجاد تغییراتی کوچک می توانید به تغییراتی بزرگ برسید. آگاه تر شوید و به سطح بالاتری از شور و شوق برسید. پایبندی به چنین فرآیندهایی دقت شما را در زندگی بالا برده، به شما آرامش داده و کمک می کند تا بتوانید روش صحیح را در ایجاد تغییرات پایدار انتخاب کنید.

برای مثال اگر شما معمولا در ساعت 6:30 صبح از خواب بیدار می شوید، این فرآیند به شما کمک می کند تا از فردا ساعت 6:15 از خواب بیدار شوید. هنگامی که به بلند شدن از خواب در وقت جدید عادت کردید، ساعت برخاستن خود را به 6:15 تغییر دهید. با هر بار 15 دقیقه زودتر از خواب بیدار شدن، تقریبا بدون هیچ گونه تلاشی شما کم کم به یک فرد سحرخیز تبدیل می شوید.

5- سعی کنید صبح ها فعالیت هایی را انجام دهید که برای شما لذتبخش هستند؛ این باعث می شود به تکرار آن پایبند شوید
برخاستن از خواب در صبح زود به خودی خود دشوار است؛ حال تصور کنید برای انجام کاری که اصلا علاقه ای به انجام آن ندارید از خواب بلند شده اید... به نظر نمی رسد این کار کمتر از شکنجه باشد.

به همین دلیل شما باید فرآیندی را برای بیدار شدن در صبح انتخاب کنید که پر از فعالیت های مورد علاقه شما باشد. چیزهایی که حال شما را بهتر می کنند و باعث پیشرفت شما در زندگی می شوند.

تعدادی از کارهایی که  با انجام دادن شان در صبح زود بیشترین بهره را از آن لحظات می توان برد عبارتند از: انجام مراسم خصوصی سپاسگذاری از خالقمان به خاطر داشته هایمان  ، ایجاد لیست تشکرودعابرای دیگران ،شرکت در فعالیت های گروهی ورزشهای صبحگاهی   و گذران اوقاتی خوش با خانواده.

حالا شما می توانید فهرستی از کارهای مورد علاقه خود را که انجام ان در صبح وجود دارد آماده کنید تا مشوقی باشد برای سحرخیزی و شروع یک روز خوب.

گرداوری  همراه با تغیرات لازم از بخش روان شناسی بیتوته 
