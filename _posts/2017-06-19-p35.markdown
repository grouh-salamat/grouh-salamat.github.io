---
layout:     post
title:      "بهداشت 1"
subtitle:   "شش ماده خطرناک"
date:       2017-06-19 16:30:00
author:     "قاسمی"
header-img: "img/images.jpg"
catalog: true
tags:
 یاغفار 
---

در آخرین تحقیقات انجام شده دانشمندان با بررسی های دقیق محصولات شوینده و پرکاربرد خانگی دریافتند بسیاری از دهانشویه ها، دئودورانت ها و برخی موادغذایی از فاکتورهای مؤثر در سرطانی شدن سلول های بدن هستند
.
شیرین کننده های مصنوعی

تحقیقات آزمایشگاهی نشان می دهد، شیرین کننده های مصنوعی مانند (سایکلامیت) خطر سرطان را افزایش می دهند.
برای حل این مشکل «ساخارین» در موادغذایی به جای شیرین کننده های مصنوعی به کار برده شد، تحقیقات جدید انجام شده در خصوص عملکرد «ساخارین» در بدن نشان داد تمام محصولات حاوی ساخارین نیز سبب سرطانی شدن سلول ها می شوند.


دهانشویه ها

دانشمندان در آخرین تحقیقات خود دریافتند دهانشویه های حاوی اتانول احتمال ابتلا به سرطان دهان را افزایش می دهد.
آنها بر این باورند که اتانول بافت های دهانی را در برابر مواد سرطان زا مانند سیگار، آسیب پذیر می کنند.
دانشمندان معتقدند استفاده از دهانشویه ها بهتر است چند روز در میان به صورت غرغره کردن باشد و از خوردن آن خودداری شود.
افراد سیگاری و افرادی که سابقه سرطان دهان در خانواده آنها وجود داشته و یا ریسک فاکتورهای دیگر ابتلا به سرطان را دارند بهتر است از انواع دهانشویه های بدون اتانول استفاده کنند.


استاتین

استاتین نوعی داروی کاهنده کلسترول و فشارخون است. دانشمندان طی تحقیقاتی که روی ۱۷۰ هزار نفر انجام شد، دریافتند افرادی که از داروهای حاوی استاتین در مقادیر بالا استفاده کردند، ریسک فاکتورهای ابتلا به انواع سرطان مانند سرطان سینه، سرطان روده بزرگ و سرطان پروستات در آنها افزایش پیدا کرده است.


تلفن همراه

محققان معتقدند استفاده بیش از حد از تلفن همراه به سبب امواج مضری که از آنها ساطع می شود بر مغز و بافت آن تأثیر گذاشته و سبب ایجاد سلول های سرطانی می شوند.


ضدعرق ها

محققان می گویند آلومینیوم موجود در ضدعرق ها و دئودورانت ها که «پارابن» نامیده می شود مانند هورمون استروژن عمل کرده و استفاده بیش از حد آن خطر ابتلا به سرطان سینه را در زنان افزایش می دهد. دانشمندان در نمونه های بافت های سرطانی ماده «پارابن» را یافته اند و این مسئله نشان می دهد افراد بسیاری که ۹۹ درصد جمعیت جامعه را تشکیل می دهند در معرض مواد حاوی «پارابن» مانند مواد آرایشی بهداشتی گوناگون و موادغذایی قرار دارند.


رنگ مو

دانشمندان با آزمایشاتی که روی افرادی که از رنگ مو استفاده می کنند دریافتند استفاده مکرر از رنگ موها افراد را در معرض ابتلا به سرطان قرار می دهد.
این پژوهش ها نشان داد، افرادی که به طور مکرر از رنگ مو استفاده می کنند بیشتر در معرض مواد شیمیایی مضر آن قرار می گیرند و به همان میزان خطرات ابتلا به انواع سرطان در آنها افزایش می یابد.
